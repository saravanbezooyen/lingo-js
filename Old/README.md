## Lingo Javascript
Tijdens deze opdracht ga je het spel Lingo programmeren in de web browser. Hierbij maak je gebruik van HTML, CSS en Javascript.

De opdracht bestaat uit twee type eisen, functionele eisen en technische eisen. Je moet aan alle deze eisen voldoen!

###Wat is Lingo

![Voorbeeld](http://cdn.nldebaar-parotas.savviihq.com/wp-content/uploads/2013/03/Screen-Shot-2013-03-11-at-7.01.34-PM.png)

Lingo is een woordspel dat een combinatie is van Mastermind en Bingo. Twee teams van twee mensen gaan met elkaar de strijd aan.

Het team dat aan de beurt is krijgt 5 pogingen om een woord te raden waarvan de beginletter gegeven is. De lange Ĳ telt als één letter. Het team mag niet overleggen. Bij elke poging wordt aangegeven welke letters op de juiste plaats staan (rood vakje) en welke letters in het woord zitten maar op een verkeerde plaats (gele cirkel). Bij overschrijding van de bedenktijd mag het andere team deze poging spelen met een bonusletter (een extra letter die op de juiste plaats wordt gezet).

###Functionele eisen
Functionele eisen beschrijven welke functionaliteit je eindproduct moet bevatten. Functionele eisen mogen nooit van technische aard zijn! Ieder persoon moet begrijpen welke functionaliteit de opdracht moet bevatten, ongeacht kennisniveau.

Het spel moet aan de volgende functionele eisen voldoen:
* Het spel (de code) selecteert willekeurig een woord uit de woordenlijst wat door de speler moet worden geraden.
* Het spel toont de beginletter van het woord.
* De speler krijgt 5 pogingen om het woord te raden.
* Bij elke poging worden de letters die op de juiste plaats met een rood vierkant getoont. Letters die wel in het woord zitten maar op de verkeerde plaats staan worden met een gele cirkel getoont.

###Technische eisen
Technische eisen beschrijven aan welke vakgerichte voorwaarden de opdracht moet voldoen. Bijvoorbeeld dat de opdracht in correct validerend HTML en CSS moet zijn geschreven. 

Het spel moet aan de volgende technische eisen voldoen:
* De presentatie van het spel is gemaakt door gebruik te maken van HTML en CSS.
* De logica van het spel is geprogrammeert in Javascript.
* De woordenlijst (lingo-nl.js) wordt ingeladen doormiddel van \<script\> tags.
* Het spel selecteert willekeurig (random) een woord uit de woordenlijst. 

###Bonus
* Het gehele spel is gemaakt door gebruik te maken van javascript objecten.
